---
layout: page
title: Pubbliche Amministrazioni
description: 
lang: it
ref: pubbliche-amministrazioni
order: 4
---

Tutte le Pubbliche Amministrazioni (PA) e gli altri soggetti indicati all’articolo 2 del Codice dell’Amministrazione Digitale (CAD) di cui al D.Lgs. n. 82/2005 devono aderire al sistema pagoPA.

I gestori di pubblici servizi, a prescindere dalla loro natura giuridica, e le società a controllo pubblico, come definite nel decreto legislativo adottato in attuazione dell’articolo 18 della legge n. 124/2015, escluse le società quotate, sono chiamati all’attuazione del CAD, incluso l’utilizzo della Piattaforma pagoPA per i pagamenti elettronici. Pertanto, l’adesione rimane facoltativa solo per i Prestatori di servizi di pagamento e per i soggetti non obbligati per legge che ne facciano espressa richiesta ad AgID PagoPA S.p.A., che ne valuterà la relativa opportunità e fattibilità.

Infine, si precisa che i soggetti obbligati all’utilizzo di pagoPA, siano essi PA o gestori di pubblici servizi o società a controllo pubblico, ove ricorrano tutti  i requisiti (nessuno escluso) indicati nella **[lettera di esenzione](./lettera-esenzione.rtf)**, posso fare istanza a PagoPA S.p.A. (via mail all’indirizzo [helpdesk@pagopa.it](mailto:helpdesk@pagopa.it)), inviando in allegato la lettera di esenzione debitamente compilata e sottoscritta.

Per ulteriori informazioni si possono consultare le [domande frequenti](https://docs.italia.it/italia/pagopa/pagopa-docs-faq/it/stabile/) in tema di obbligatorietà.


