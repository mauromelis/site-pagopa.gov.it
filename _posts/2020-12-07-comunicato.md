---
layout: post
title: "Al via il Cashback. Un progetto innovativo, nella sua complessità"
lang: it
excerpt_separator: <!--more-->
tags:
child_of_ref: comunicati-stampa
---

Il [programma Cashback](https://io.italia.it/cashback/) rappresenta uno dei
progetti più complessi e sfidanti che sia stato sin qui realizzato in
Italia e in Europa. Un'intuizione d'avanguardia che dota il Paese di una
**infrastruttura tecnologica profondamente innovativa. Un'iniziativa**, che vede la
cooperazione di molteplici attori pubblici e privati: il Governo,
società pubbliche, e oltre venti soggetti che operano nel settore dei
pagamenti elettronici. <!--more-->Ma, come ogni innovazione che vuole assicurare ai
cittadini un servizio nuovo, sicuro e di qualità, si perfeziona strada
facendo e merita di essere raccontata con trasparenza.

Da domani, martedì 8 dicembre 2020, il servizio entra nel vivo. Nell'ultimo periodo, con SIA S.p.A. e
Microsoft, abbiamo intensificato le attività di potenziamento e _test_
di tutte le componenti tecnologiche. Questo, unito all'interesse
riscosso dall'iniziativa, ha comportato **momentanei rallentamenti** nell'[app IO](https://io.italia.it/cittadini/), che abbiamo progressivamente risolto per
garantire una esperienza soddisfacente al cittadino, che è al cuore
della nostra _mission_ aziendale.

Da luglio 2020 siamo al lavoro per la creazione dell'infrastruttura e,
in soli cinque mesi, siamo riusciti a realizzare un sistema che solo nel
corso dell'ultima settimana (dall'1 al 5 dicembre 2020) ha già potuto
garantire i seguenti numeri per l'app IO:

- nuovi download: **1.557.000**
- utenti che hanno navigato nell'app: **5.863.000**
- operazioni contemporanee al secondo : **1.900**
- nuovi strumenti di pagamento aggiunti su IO: oltre **324.000**
- utenti che hanno caricato almeno un metodo di pagamento e sono pronti ad attivare il Cashback tramite l'app: circa **1 milione**

A ogni modo, siamo consapevoli che potrebbero tornare a verificarsi
momentanei disservizi. Se questo dovesse accadere, confidiamo nella
comprensione e pazienza dei cittadini, scusandoci sin da ora. Noi di
PagoPA S.p.A. assicuriamo il massimo impegno e tutta la professionalità
che un'iniziativa così ambiziosa richiede.

Ma soprattutto, vogliamo assicurare un servizio di qualità alle persone
e con la massima trasparenza continueremo a informare tutti
sull'evoluzione del progetto, a comunicare tramite gli account social dell’app IO e supportare con i canali dedicati in app ogni richiesta di assistenza.

Per maggiori informazioni sul Programma Cashback: [io.italia.it/cashback](https://io.italia.it/cashback/)
