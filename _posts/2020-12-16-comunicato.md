---
layout: post
title: "Cashback: precisazione su transazioni ad oggi non acquisite dal sistema"
lang: it
excerpt_separator: <!--more-->
tags:
child_of_ref: comunicati-stampa
---

PagoPA S.p.A., società incaricata dal
Ministero dell'Economia e delle Finanze per lo sviluppo e la gestione
della piattaforma tecnologica alla base del Cashback, intende fornire
alcune importanti precisazioni ai cittadini che hanno aderito al
programma già nel mese di dicembre 2020.
<!--more-->
In questo primo periodo di operatività del Cashback - ovvero il
**"periodo sperimentale"** come indicato nel [Decreto 24 novembre 2020, n. 156 emesso dal Ministro dell'Economia e delle Finanze](https://www.gazzettaufficiale.it/eli/id/2020/11/28/20G00181/sg) - alcuni cittadini che si sono iscritti all'iniziativa tramite l'app IO
potrebbero rilevare la mancata acquisizione dei pagamenti effettuati in
modalità *contactless* (ovvero che avvengono avvicinando la carta al POS) tra le transazioni conteggiate come valide ai fini del rimborso.
Questo, **non riguarda in alcun modo la tecnologia *contactless* in sé, né tanto meno differenze di funzionamento tra circuiti nazionali o
internazionali**.

Ma, nello specifico, si verifica nel caso in cui l'utente abbia registrato **nella sezione Portafoglio dell'app IO** la propria carta di
debito utilizzabile su doppio circuito PagoBANCOMAT/Maestro o PagoBANCOMAT/V-Pay **solo con la procedura guidata relativa alle carte PagoBANCOMAT** **e non anche come "carta di credito, debito o prepagata"**, se precedentemente abilitata ai pagamenti online. È il caso delle cosiddette carte "*co-badge*", cioè che riportano i due loghi dei rispettivi circuiti e a cui sono associati due distinti codici PAN, ovvero due numeri di carta. Questo avviene perché il secondo PAN
(Maestro o V-Pay) potrebbe essere utilizzato dal POS durante i pagamenti contactless.

**Già a partire da gennaio 2021, con l'entrata a regime del Cashback, sarà rilasciata una versione aggiornata dell'app IO che consentirà agli utenti titolari di questa tipologie di carte di partecipare appieno al programma caricando anche questo secondo PAN e senza modificare la propria esperienza di acquisto**

In alternativa, è già possibile utilizzare con entrambi i circuiti le
carte *co-badge* registrate sui sistemi diversi dall'app IO messi a
disposizione dai soggetti (bancari o altri) che emettono gli strumenti
di pagamento elettronico, detti [Issuer Convenzionati](https://io.italia.it/cashback/issuer/). In ogni
caso le transazioni risultano sempre valide se al momento dell'acquisto inserisci la tua carta nel POS e digiti il PIN.

Tutti gli attori del settore dei pagamenti stanno supportando il
programma Cashback e lavorando a ritmo serrato, con una logica di
sistema, per consentire a tutti i cittadini di poter partecipare
all'iniziativa. Oggi, con oltre 20 soggetti già coinvolti nel programma,
la copertura **è già al 90% del mercato** e stiamo lavorando affinché
nelle prossime settimane si raggiunga anche la totalità degli esercenti
e dei punti vendita fisici sul territorio. In questo modo rientreranno
nel programma anche gli acquisti oggi non considerati validi nell'ambito
del Cashback, perché effettuati **presso esercenti che non dispongono già di un dispositivo di incasso fornito da soggetti (detti [Acquirer](https://io.italia.it/cashback/acquirer/)) convenzionati con PagoPA.**

Ad appena una settimana dall'avvio del Cashback, **sono già circa 10,5 milioni le transazioni già acquisite dal sistema** e visualizzabili dai
partecipanti.
