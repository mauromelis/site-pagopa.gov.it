---
layout: post
title: "App IO: app sicura, presto operativa per Green Pass"
lang: it
excerpt_separator: <!--more-->
tags:
child_of_ref: comunicati-stampa
---

<!--more-->

<div class="row my-4">
    <div class="col text-center">
        <img class="img-fluid"  src="/assets/images/logo-mitd.png" alt="Logo MITD">
    </div>
    <div class="col d-flex align-items-center">
        <img class="img-fluid" src="/assets/images/logo-pagopa-spa.png" height="60" width="auto" alt="Logo PagoPA">
    </div>
</div>

In relazione al comunicato odierno del Garante per la protezione dei dati personali sulle Certificazioni verdi COVID-19, in cui si afferma che il funzionamento dell’[App IO](https://io.italia.it/) prevede “un trasferimento verso Paesi terzi (es. Usa, India, Australia) di dati particolarmente delicati (es. transazioni cashback, strumenti di pagamento, bonus vacanze)”, la società [PagoPA](https://www.pagopa.gov.it/it/pagopa-spa/) smentisce l’affermazione del comunicato sopra riportata. 

A riprova, lo stesso Garante ha dato parere favorevole a tutti i servizi esposti sull’App IO fra cui il Cashback e il Bonus Vacanze, che restano attivi per milioni di cittadini, proprio perché essa opera nel pieno rispetto del Regolamento europeo sulla protezione dei dati personali (GDPR). 

La società PagoPA, insieme al Dipartimento per la trasformazione digitale, sta esaminando i dettagli tecnici e giuridici del provvedimento per ogni opportuna iniziativa e, con spirito collaborativo e determinato, ha avviato un tavolo con le strutture del Garante per portare celermente il Green Pass su App IO, nell’interesse dei milioni di cittadini italiani utilizzatori della stessa app.

L’App IO è un’applicazione sicura e affidabile nonché uno dei pilastri della strategia di trasformazione digitale dei servizi della Pubblica Amministrazione inseriti nel PNRR ed è già stata installata da oltre 11,5 milioni di cittadini. La piattaforma pagoPA, integrata sull’App IO, è il moderno sistema di pagamenti per le Pubbliche Amministrazioni e ha registrato nel solo mese di maggio oltre 12 milioni di transazioni per un controvalore economico di circa 2,5 miliardi di euro e rappresenta una best practice italiana a livello europeo. 

