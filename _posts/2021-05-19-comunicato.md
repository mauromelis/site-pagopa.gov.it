---
layout: post
title: "IO app, più di 5 mila PA hanno integrato i loro primi servizi"
lang: it
excerpt_separator: <!--more-->
tags:
child_of_ref: comunicati-stampa
---

A un anno dal lancio, in app oltre 12 mila servizi. Oggi IO supera gli **11,3 milioni** di download e già **3,4 milioni** di cittadini usano l’app almeno una volta alla settimana

<!--more-->

Cresce a ritmo sostenuto la presenza di nuovi servizi sull’app IO, concepita per essere il punto di accesso mobile a tutti i servizi digitali della Pubblica Amministrazione. A poco più di un anno dall’arrivo di IO sugli app store nella primavera del 2020, oltre **5 mila Enti pubblici**, a partire dai Comuni, hanno portato più di **12 mila servizi** su questo nuovo canale digitale a disposizione di cittadini e PA. È in aumento continuo anche il numero dei **download** dell’app, che supera oggi **gli 11,3 milioni**. Per molti cittadini, IO è diventato uno strumento familiare, da utilizzare nella vita di tutti i giorni: sono in media **3,4 milioni** le persone che aprono e consultano l’app settimanalmente. 
 
Da aprile 2020 ad oggi, i dati relativi alla diffusione di IO - tra le piattaforme in carico alla società **PagoPA S.p.A** per accelerare la transizione digitale - mostrano un’**adozione progressiva** dell'app da parte delle pubbliche amministrazioni su tutto il territorio nazionale. 
 
Consulta il Comunicato completo sulla pagina Giornalisti del sito di IO app: [io.italia.it/giornalisti/](https://io.italia.it/giornalisti/)
