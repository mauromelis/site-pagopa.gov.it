---
layout: post
title: "Chiarimenti da SumUp sulle transazioni per il Cashback effettuate tra l’8 e il 18 dicembre 2020"
lang: it
excerpt_separator: <!--more-->
tags:
child_of_ref: comunicati-stampa
---

<!--more-->

**[SumUp](https://sumup.it/)**, azienda attiva in Europa nel settore del _point-of-sale_ mobile (mPOS), in merito alla propria partecipazione al Cashback **ha precisato di aver concluso in data 19 dicembre 2020 l’adeguamento tecnologico sulla totalità dei propri lettori di carte**, per raggiungere la piena operatività tecnica nel primo periodo sperimentale del programma, detto _Extra Cashback di Natale_.

A decorrere da tale data ogni pagamento, effettuato tramite un dispositivo SumUp con carte registrate e attivate per il programma, consente agli utenti iscritti al Cashback di accumulare transazioni valide ai fini del rimborso. **Prima del 19 dicembre 2020, tuttavia, possono essersi verificati disservizi ed anomalie** rispetto ad alcune transazioni, di cui la stessa SumUp si scusa.  
 
In particolare, **per i giorni compresi tra l’8 e il 18 dicembre 2020**, SumUp fa sapere che - come [chiarito sul proprio sito a questo link](https://sumup.it/cashback-pos/#2hdA5CbT3fW7l9oMxOuaxo) - non può garantire che tutte le transazioni avvenute in questo periodo di messa in produzione del sistema vengano acquisite per il conteggio dell’Extra Cashback di Natale. 